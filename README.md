# YAZILIM LİSANS TÜRLERİ
**Yazılım lisans türleri , yazılımın kullanım , dağıtım ve geliştirme esaslarını belirleyen yasal belgelerdir. Kullanıcı ve geliştirici açısından önem taşıyan bu lisans belgelerini bilmek , uygulama ve geliştirme yapacak kişiler için büyük önem taşımaktadır.
İşte en çok kullanılan yazılım linsns türleri ;**

## `1.` Free Software Licence( Özgür Yazılım Lisansı)
**Kullanıcıya yazılımı özgürce kullanma, geliştirme, değiştirme ve dağıtma olanağı sağlar.En çok tercih edilen türleri  GNU Genel Kamu Lisansı (GPL), Apache Lisansı, MIT Lisansı. Tüm bu özgürlüğün yanısıra dikkat edilmesi gereken tek koşul, değiştirilen ve dağıtılan yazılımın kaynak kodlarının açık olması gerektiğidir. Ticari kullanımında herhangi bir sorun olmaz. Yani herhangi bir sorunda  geliştiriciler için herhangi bir yükümlülük söz konusu  olamaz.Bu da kullanıcıyı özgür kıldığı gibi geliştirici de özgür kılar. Dikkat edilmesi gereken bir diğer ayrıntıda MIT ile lisanslanmış bir yazılımı kullandığınızda, o yazılıma referans vermeniz gerekiyor.**

## `2.` Open Source Licence(Açık Kaynak Lisansı)
**Yazılım kaynak kodunun herkes tarafından erişilebilir olmasını sağlayan lisans türüdür. Kullanıcılar yazılımı değiştirebilir veya dağıtabilir. Özgür yazılım lisansına benzese de  tüm açık kaynak lisansları özgür yazılım lisansı olmayabilir. Örneğin, bazı kısıtlamalar getirilebilir. Sadece yazılımınızı dağıtırken kullandığınız  lisanslı ürünlerin lisanslarını da dağıtımınıza eklemeniz gerekiyor. Örnek olarak ;  BSD Lisansı, Apache Lisansı.**

## `3.`Commercial Software License (Ticari Yazılım Lisansı)
**Kaynak kodu kapalı ve değiştirilmesi yasak olan lisans türüdür. Değiştirme ve dağıtım hakkı sadece geliştiriciye aittir. Satın alma ile lisans hakkına sahip olunabilir.Kullanıcılar, yazılımı belirli bir ücret karşılığında kullanabilirler ancak çoğu durumda değiştiremez veya kaynak kodunu göremezler. Bu yazılım türüne örnek olarak ; Microsoft Windows, Adobe Photoshop.**

## `4.`Proprietary (Sahipli) Licence
**Kullanıcıların yalnızca kullanım hakkına sahip olduğu lisans türüdür. Yazılımın tüm hakları geliştiren veya sahibi olan şirkete aittir. Kaynak kod paylaşılamaz, kullanıcılar yazılımı belirli sınırlamalar dahilinde kullanabilir.Yazılımın kopyalanması, değiştirilmesi veya yeniden dağıtılması genellikle yasaktır. Örnek verecek olursak ;  Microsoft Office, Oracle Database.**

## `5.`Shared Source License ( Paylaşılan Kaynak Lisansı)
**Sahipli yazılımın kaynak kodunun belirli koşullar altında erişilebilir olduğu bir lisans türüdür. Kaynak koduna erişim  sağlansa  bile değiştirilme ve dağıtılma hakkı sınırlıdır.Bu lisans türüne örnek olarak Microsoft’un belirli yazılımları için sunduğu Shared Source Initiative gösterebiliriz.**

## `6.`GNU General Public License - GPL(Genel Kamu Lisansı)
**Kullanıcıların yazılımı özgürce kullanmasına, incelemesine, değiştirmesine ve dağıtmasına izin verir. Özgür yazılım lisanslarından biridir. Koşul olarak ; yazılımı değiştiren veya dağıtan herkesin, bu değişiklikleri de aynı lisans altında sunması gerekir. Yani GNU lisansına sahip bir ürün kullandıysanız ve ürünü dağıtmaya başlarsanız sizin yazılımınız da GNU lisansına sahip olmalıdır. Bu da  yazılımın kendi geliştirdiğiniz kısımlarının da kaynak kodlarını paylaşmak zorunda olduğunuz anlamına gelir.Örnekler: Linux çekirdeği, WordPress.**

## `7.`GNU Lesser General Public License (LGPL)
**GPL’ye benzer, ancak LGPL lisansı altındaki kütüphaneler, sahipli yazılımlarla birlikte kullanılabilir.Kütüphaneler özgürce kullanılabilir, ancak bunları kullanan yazılımlar LGPL lisansı altında olmak zorunda değildir.Örnekler: GNU C Library.**

## `8.`Apache Licence( Apache Lisansı)
**Kullanıcıya yazılımı özgürce kullanma, geliştirme ve patent imkanı verir. Değişiklikler dağıtıldığında, orijinal yazılımın lisansı korunmalıdır, ancak Apache lisansı GPL kadar kısıtlayıcı değildir. Yazılımcılara açık kaynaklı, uzun ömürlü ve güvenilir yazılım ürünleri oluşturma imkanı tanıyan lisans türüdür. Bazı koşullara dikkat ederek değiştirme ve geliştirme yayabilirsiniz. Örneğin ; düzenlenen dosyaların düzenlenen yerlerinde notlar bırakmak ve dosyalardaki kaynak biçiminde telif hakkı, patent, ticari marka ve nitelik notlarını saklamak gibi.Örnek olarak: Apache HTTP Server.**

## `9.`Berkeley Software Distribution License(BSD Lisansı)
**Son derece esnek ve kısıtlamaların minimum seviyede olduğu bir açık kaynak lisansıdır. Lisans ilk kez aynı isimdeki bir Unix benzeri işletim sistemi olan Berkeley Software Distribution (BSD) tarafından kullanılmıştır.Popüler bir lisanstır.Birçok yazılım geliştiricisi ve şirketi, çalışmalarının birçok kullanıcı tarafından erişilebilir olmasını sağlamak için bu lisansı kullanır. BSD lisansının temel şartı, yazılımın herhangi bir yeniden dağıtımının, lisansın bir kopyasını ve sorumluluk reddini içermesidir. Ticari kullanımda dahil olmak üzere herhangi bir amaç için kullanılabilir. Dikkat edilmesi gereken bazı noktalar ise şunlardır:** 

`-`**Kaynak kodu, yazılımın herhangi bir dağıtımına dahil edilmelidir.**

`-`**Yazılımın herhangi bir dağıtımına lisansın bir kopyası dahil edilmelidir.**

`-`**Yazılımın herhangi bir dağıtımına bir sorumluluk reddi beyanı dahil edilmelidir.**

## `10.`Creative Commons Licence
**Özellikle içerik (metin, müzik, görsel) için kullanılan bir lisans türüdür. Yazılım için değil, daha çok dijital içerikler için kullanılır.Lisansın türüne göre kullanım, değiştirme, dağıtma hakkı verir veya sınırlamalar getirir. Örneğin, bazı sürümleri ticari kullanım veya türev çalışmalar yapmayı kısıtlayabilir.**

**Her lisans türü, yazılımın nasıl kullanılabileceğini, dağıtılabileceğini ve değiştirilebileceğini belirleyen farklı kurallara sahiptir. Bu nedenle, bir yazılımı kullanmadan önce lisans koşullarını dikkatlice okumak önemlidir.Konu ile ilgili okunması gereken önemli bir makale ekliyorum:**

[FİKRİ MÜLKİYET HAKLARININ YAZILIM SEKTÖRÜ AÇISINDAN DEĞERLENDİRİLMESİ: USEDSOFT VE VERİSİL DAVALARI](https://dergipark.org.tr/tr/pub/kauiibf/issue/66365/979311)




 
